# Verklaring Omtrent Gedrag \(VOG\)

In this assignment you will practice the analysis of a legal procedure by using Ampersand. Since the legal procedure used here is in Dutch, this assignment is only given in the Dutch language.

De Verklaring Omtrent Gedrag - ten onrechte door sommigen "verklaring van goed gedrag" genoemd - is het onderwerp van deze casus. Wat de VOG voor burgers betekent beantwoordt de overheidsdienst Justis in haar [voorlichting op internet](https://www.justis.nl/producten/vog/faq/faq-over-vog-np/). [Paragraaf 1 van de Beleidsregels VOG-NP-RP 2013](http://wetten.overheid.nl/jci1.3:c:BWBR0032949&paragraaf=1) leidt dit onderwerp in:

> Het Centraal Orgaan Verklaring Omtrent het Gedrag \(COVOG[^1]\) geeft op grond van de [Wet justitiële en strafvorderlijke gegevens](http://wetten.overheid.nl/jci1.3:c:BWBR0014194&g=2017-04-25&z=2017-04-25) \(Wjsg\) namens de Minister van Veiligheid en Justitie verklaringen omtrent het gedrag \(VOG\) af aan natuurlijke personen \(VOG-NP\) en rechtspersonen \(VOG-RP\).
>
> Bij een VOG-aanvraag wordt onderzoek gedaan naar het justitiële verleden van een natuurlijke persoon of een rechtspersoon en zijn bestuurders, vennoten, maten of beheerders. Daarbij wordt het belang van de aanvrager afgewogen tegen het risico voor de samenleving in het licht van het doel van de aanvraag. Naar aanleiding hiervan wordt verklaard of al dan niet is gebleken van bezwaren tegen die natuurlijke persoon of rechtspersoon en wordt de VOG geweigerd respectievelijk verstrekt.

In deze casus wordt in tweetallen gewerkt. Je maakt een Ampersand-script die de regels rond het aanvragen en afgeven van de VOG weergeven.

Scope 1: de administratieve afhandeling. Dit betreft hetgeen beschreven is in [paragraaf 4 van de Beleidsregels VOG-NP-RP 2013](http://wetten.overheid.nl/jci1.3:c:BWBR0032949&paragraaf=4). We beperken ons tot de elektronische procedure voor natuurlijke personen.

Scope 2: beoordeling van de aanvraag. Dit betreft hetgeen beschreven is in [paragraaf 3 van de Beleidsregels VOG-NP-RP 2013](http://wetten.overheid.nl/jci1.3:c:BWBR0032949&paragraaf=3). We beperken ons tot aanvragen van natuurlijke personen.

[^1]: [art. 5 lid 1 Organisatiebesluit Dienst Justis 2015](http://wetten.overheid.nl/jci1.3:c:BWBR0036957&paragraaf=2&artikel=5&lid=1): De afdeling Centraal Orgaan Verklaring Omtrent het Gedrag \(COVOG\) is belast met de voorbereiding en uitvoering van beslissingen van de minister aangaande het verlenen, weigeren of intrekken van een verklaring omtrent het gedrag van natuurlijke personen of rechtspersonen als bedoeld in de Wet justitiële en strafvorderlijke gegevens.

